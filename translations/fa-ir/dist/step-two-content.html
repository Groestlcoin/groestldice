<p><strong>خواندن این بخش ۱۰ دقیقه از شما وقت می‌گیره و نکات خیلی مهمی رو بهتون آموزش می‌ده. کلمه به کلمه این متن رو بخونید و تا همه‌اش رو متوجه نشدید برای ساختن کلید خصوصی با تاس اقدام نکنید. این ابزار برای کسانی ساخته شده که می‌دونن کلید خصوصی چیه و می‌دونن چطور می‌شه ازش استفاده کرد. اگر هنوز این مطالب رو درک نکردید و جا نیفتاده قبل از هرچیز مطالب آموزشی رو بخونید و دوباره به این قسمت برگردید.</strong></p>
<p>همونطور که گفته شد، برای ساختن «کلید خصوصی بیت‌کوین» نیاز به اعداد واقعا تصادفی داریم تا امنیت تصادفی بودن اون تضمین بشه و کلید خصوصی ۲ نفر شبیه به هم نشه. برای رسیدن به این هدف این ابزار کلید خصوصی رو با ترکیب یک عدد تصادفی از تاس و یک عدد تصادفی از کامپیوتر شما می‌سازه. تاس(ها) باید «سالم» باشن یعنی گرایش به اومدن یک عدد مشخص نداشته باشن. این تاس‌ها رو می‌شه از فروشگاه آمازون در مجموعه‌های ۵تایی تهیه کرد. </p>
<p>این ابزار اپن‌سورس برای شما کلید خصوصی بیت‌کوین می‌سازه. خب این یعنی پایه اول بیت‌کوین‌های شما. اگر شما این نرم‌افزار رو دانلود کردید و دارید این مطالب رو می‌خونید معنیش اینه که می‌خواید از امنیت تصادفی بودن کلید خصوصی خودتون اطمینان داشته باشید و نمی‌خواید به کیف‌پول‌های نرم/سخت افزاری اعتماد کنید. اگر این نرم‌افزار رو خودتو شخصا از گیت‌هاب دانلود نکردید یا روی فلش‌مموری از یکی از «دوستان» گرفتید باید اینو بدونید که دارید به اون فردی که این ابزار رو داره بهتون می‌ده اعتماد می‌کنید. اگر قراره به اون دوست/آشنا/فروشنده اعتماد کنید به نظر من بهتره به همون کیف‌پول نرم‌/سخت افزاری اعتماد کنید. فقط در صورتی از این نرم‌افزار استفاده کنید که مطمئن شدید فایل زیپی که دانلود کردید هیچ تغییری نکرده و تنها راه برای این اطمنینان اینه که اصالت فایل دانلود شده رو تایید کنید. اگر مفاهیم بالا رو متوجه نمی‌شید به هیچوجه کلید خصوصی‌تون رو با این ابزار نسازید و فقط از قسمت‌های آموزشی‌اش استفاده کنید.</p>
<p>مساله بعدی دسترسی به اینترنته. در خلال ساختن کلید خصوصی بهیچوجه نباید کامپیوتر شما به اینترنت متصل باشه. چون امکان این هست که یک بدافزار روی سیستم شما بتونه کلید خصوصی شما رو برداره و بیت‌کوین از دست بدید. بنابراین در طول زمانی که دارید اعداد تاس‌ها رو وارد می‌کنید و کلید خصوصی رو می‌سازید مطمئن باشید شبکه دستگاه شما وصل <strong>نیست</strong>.</p>
<p>کلید خصوصی بیت کوین یک عدد باینری ۲۵۶بیتی هست که وقتی در مبنای ۱۶ نمایش داده بشه به ۶۴ کاراکتر تبدیل می‌شه. یک عدد ۲۵۶بیت اگر درست ساخته بشه، امنیت بالایی از نظر تصادفی بودن داره.
حالا برای اینکه یک عدد ۲۵۶بیتی با پرتاب تاس درست کنیم باید ۱۰۰بار یک تاس رو پرتاب کنیم و نتیجه رو وارد کنیم. اگر یک مجموعه تاس ۵تایی داشته باشیم می‌تونیم با ۲۰بار پرتاب اونها کلید خصوصی‌مونو بسازیم.
این کار حدودا از شما حدود ۳۰دقیقه زمان می‌گیره.</p>
<p>نکته خیلی مهم: در انتهای کار کلید خصوصی شما بصورت ۲۴کلمه به شما داده می‌شه و شما باید این کلمات رو روی یک کاغذ بنویسید و ازش در یک جای امن نگهداری کنید. جای امن می‌تونه برای هر نفر یک معنی داشته باشه ولی اینو باید بدونید که هرکس به این ۲۴ کلمه دسترسی داشته باشه می‌تونه کنترل بیت‌کوین‌های شما رو بدست بگیره و اگر این ۲۴ کلمه رو از دست بدید دیگه راهی برای دسترسی به بیت‌کوین‌هاتون ندارید.</p>
<p>دو طرف یک کاغذ ضخیم یک جدول ۲۴ خونه ای بکشید و شماره بزنید. این ۲۴کلمه رو به ترتیب هردوطرف کاغذ بنویسید؛ یک طرف با مداد یک طرف با خودکار. بعضی از کاغذها اسیدی داخلشون هست که در بلندمدت جوهر خودکار رو از بین می‌بره. بعد اون کاغذ رو داخل یک کیسه پلاستیکی ضخیم دردار بگذارید که ضدآب بشه و در نهایت جایی بگذارید که بجز خود شما کسی بهش دسترسی نداشته باشه. راه های نگهداری درست از کلید خصوصی بیت‌کوین در اینترنت هست و حتما خودتون درباره اش تحقیق کنید.</p>
<p>کلماتی که با استفاده از این ابزار ساخته می‌شه با استاندارد bip39 سازگاری کامل داره و می‌تونه توی همه کیف‌پول‌های نرم/سخت افزاری که از این استاندارد پشتیبانی می‌کنن استفاده بشه. برای نمونه می‌شه از Ledger, Trezor, Coldcard, Samourai Wallet نام برد.
همچنین سایت‌هایی هستن که از کلمات mnemonic بر پایه استاندارد BIP39 پشتیبانی می‌کنن و می‌شه خروجی این ابزار رو در اونها تست کرد. برای پیدا کردنشون کافیه در گوگل عبارت &quot;mnemonic code converter&quot; رو جستجو کنید.</p>
<p>برای ساختن کلید خصوصی روی دکمه زیر کلیک کنید:</p>
<div style="text-align:center;">
    <a href="/util-seed-gen"><img style="height:120px;" src="/assets/images/set-of-six-red-dotted-dices.png"></a>
</div>
