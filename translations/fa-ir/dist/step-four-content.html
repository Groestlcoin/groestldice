<p>تا اینجا شما تونستید ۲قدم خیلی مهم بردارید؛ تولید کلید خصوصی بیت‌کوین با امنیت بالا (از نظر تصادفی بودن) و ساختن یک کیف‌پول برای نگهداری کردن از بیت‌کوین‌هاتون. یک جمله معروف هست که می‌گه</p>
<div dir="ltr" class="text-center mb-4 font-weight-bold">
    <code>not your keys, not your bitcoin</code>
</div>

<p>شما الان در این مرحله هستید و کلیدهای بیت‌کوین‌تون در کنترل خود شماست. حالا وقتی از مراحل بعدی حرف می‌زنیم دقیقا منظور ما چیه؟</p>
<p>اگر خاطرتون باشه وقتی داشتیم کیف پول الکترام رو نصب میکردیم توی اولین پنجره بعد از نصب از ما پرسید به کدوم سرورهای الکترام می‌خواید وصل بشید و ما توی اون مرحله گفتیم همون حالت پیش فرض auto connect رو انتخاب کنید</p>
<p>در واقع وقتی شما با کیف‌پول الکترامتون بصورت رندوم به یکی از سرورهای الکترام وصل می‌شید دارید به اون سرور و گرداننده‌ی اون اعتماد میکنید. اگر اون به شما بگه تراکنش بیت کوین شما ۱کانفرم داره شما چاره ای جز اعتماد کردن به اون سرور الکترام ندارید چون کیف پول شما اون سرور رو بعنوان مرجع پذیرفته.</p>
<p>بیاید به این موضوع اعتماد به سرور عمومی الکترام از یک زاویه دیگه نگاه کنیم. به نظر شما چرا یک نفر/گروه باید یک سرور بسیار قوی با پهنای باند و ترافیک و منابع بالا برای من و شما فراهم کنن که رایگان بهش وصل بشیم و ازش استفاده کنیم؟</p>
<p>شاید در وهله اول بگید بخاطر کمک به شبکه بیت‌کوین ولی وقتی بیشتر بررسی و تحقیق کنیم می‌بینیم مشوق های دیگه ای هم برای گردانندگان این سرور ها وجود داره</p>
<p>چه مشوقی؟ اگر یادتون باشه وقتی درباره کلید xpub صحبت می‌کردیم گفتیم اگر کسی این کلید رو داشته باشه هرچند نمیتونه بیت کوین های شما رو ارسال/خرج کنه ولی میتونه بفهمه شما چقدر بیتکوین دارید. حالا وقتی شما به سرورهای عمومی الکترام وصل میشید برای اینکه از اونها خدمات بگیرید چاره ای ندارید جز اینکه xpub کیف پولتون رو به اونها بدبد</p>
<p>اونها نه تنها از روی IP شما می‌دونن از کجا بهشون وصل شدید بلکه چون xpub شما رو دارن میدونن چقدر بیتکوین داردی.
موضوع پیچیده تر و وگسترده تر از اینهاست؛ چون تراکنش ها در شبکه بیت کوین ناشناس نیست این گردانندگان سرورهای الکترام با استفاده از فناوری های chain analysis می‌تونن سابقه فعالیت شما در شبکه بیت‌کوین رو هم بدست بیارن.</p>
<p>موضوع مهم بعدی اینکه که وقتی ما کیف پولمون رو به سرور یک شخص/گروه دیگه وصل کنیم کسی که مسئول حفاظت از قوانین پروتکل بیت‌کوین هست ما نیستیم بلکه اون فرد یا گروهه. ما در صورتی می تونیم حافظ قوانین اجماع بیت کوین باشیم که فول‌نود خودمون رو داشته باشیم و تایید یا رد تراکنش هامون رو از طریق اون انجام بدیم. جمله معروفی که در همین رابطه میگن اینه:</p>
<div dir="ltr" class="text-center mb-4 font-weight-bold">
    <code>not your node, not your rules</code>
</div>

<p>پس می‌بینیم که با استفاده از این سرورهای عمومی هم مشکل اعتماد به اونها پیش میاد، هم پرایوسی و شاید از همه مهمتر اینکه ما بدون فول نود هیچ اثری در حفاظت از قوانین اجماع بیتکوین نداریم. حالا چطور میشه این مشکل رو حل کرد؟ راه حل اینکه که شما بتونید کیف پول الکترامتون رو به فول‌نود خودتون نصب کنید و در این صورته که دیگه لازم نیست به سرور دیگه ای اعتماد کنید. مشکل پرایوسی در سطح شبکه هم براحتی با استفاده از شبکه ریلی حل میشه.</p>
<p>حتما الان میپرسید برای راه انداختن یک فول‌نود چه چیزهایی لازمه؟ چواب اینه که برخلاف اون چیزی که به نظر میرسه راه انداختن فول‌نود خیلی ساده‌ست و تقریبا روی هر کامپیوتری که از ۵-۶ سال پیش به بعد تهیه کرده باشید قابل راه اندازیه. تنها مساله ای که راه انداختن فول‌نود رو کمی مشکل می‌کنه دانلود کردن بلاک‌چین بیت‌کوینه که بهش می‌گن initial block download</p>
<p>در شبکه بیت‌کوین هر نود باید تاریخچه همه تراکنش ها رو از روز اول تا آخرین تراکنش داشته باشه پس وقتی شما نرم افزار بیت‌کوین رو روی سیستمتون اجرا کنید اولین کاری که میکنه اینه که توی شبکه بیت‌کوین به نودهای دیگه که آرشیو بلاک ها رو دارن وصل میشه و شروع می‌کنه به دانلود کردن بلاک ها. اما این مشکل رو میشه به یک صورتی حل کرد. اینکه شما کل بلاک ها رو از دوستتون بگیرید و توی هاردتون کپی کنید و وقتی به نرم‌افزار بیت‌کوین بگید که بلاک ها در فلان فولدر هست اون بدون اینکه دانلود کنه شروع میکنه به بررسی صحت بلاک ها و دیگه دانلودی در کار نیست. </p>
<p>سوال بعدی اینجاست که چقدر فضا برای فول نود لازمه؟ جواب اینه که فول‌نود ها به ۲ صورت کار می‌کنن. یا یک فول‌نود همه بلاک ها رو داره و آرشیو کننده همه بلاک‌هاست که در این حالت باید حدود ۳۰۰گیگابایت (پاییز ۱۳۹۸) فضا بهش داد. اما فول‌نود رو میشه به یک صورت دیگه هم تنظیم کرد که فقط بخشی از انتهای بلاک چین رو نگهداری کنه و این باعث میشه فضای بسیار کمتری لازم داشته باشه. در حالت دوم شما میتونید با حدود ۵گیگابایت فضایی که فراهم می‌کنید یک فول نود راه بندازین.</p>
<p>اگر فول نود شما همیشه روشن باشه و سرویس بیت کوین در حال اجرا باشه شما به روزی حدود ۲۰۰ تا ۸۰۰ مگابایت ترافیک اینترنت نیاز دارید (این مقدار متغیره و تابع شرایط مختلفه) ولی اصلا لازم نیست شما فول نودتون رو همیشه روشن بگذارید چون هروقت اون رو روشن کنید و به شبکه وصل کنید سرویس بیت‌کوین بلاک‌هایی که در این مدت از دست داده رو دانلود می کنه و دوباره خودشو به آخر بلاک چین می رسونه</p>
<p>بعد از راه انداختن فول نود حالا نوبت به وصل کردن والت الکترام به اون می‌رسه. برای این کار میشه از یک نرم‌افزار اپن‌سورس به اسم electrum personal server 
استفاده کرد. ویژگی این نرم افزار اینه که از فول‌نودهای نوع ۲ که فضای هارددیسک کمتری نیاز دارن پشتیبانی می کنه و سازگاری خیلی خوبی با کیف پول الکترام داره.</p>
<p>پس شما با یک کامپیوتر نه چندان قوی و حدود ۵ گیگابایت فضای هارد و ترافیک ماهانه حدود ۷ گیگابایت (درحالتی که فول‌نود شما همیشه روشن نیست و فقط زمانی که با کیف‌پول‌تون کار می‌کنید روشنش می‌کنید) می‌تونید بحث اعتماد به سرورهای عمومی الکترام رو کاملا از بین ببرید و پرایوسی خودتون رو در سطح شبکه‌تون رو ارتقا بدید.</p>
